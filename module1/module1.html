
<!DOCTYPE html>  
<html lang="fi">
  
	<head>  
		<meta charset="utf-8">
		<meta name="viewport" content="width=device-width, initial-scale=1.0">
		<meta name="author" content="Eino Leino">
		<meta name="description" content="Nocturne is a sonnet by Eino Leino, a Finnish poet.">
		<meta name="keywords" content="Eino Leino, poem, sonnet, Finnish poetry">
		<title>Jasmin Lumme</title>
		
		<style>
			body {
				font-size: 100%;
				background-color: snow;
			}
		</style>
	</head> 
	 
	<body>

		<h1>Nocturne</h1>
		<h2>Eino Leino (1903)</h2>

		<p>
		Ruislinnun laulu korvissani,<br>
		tähkäpäiden päällä täysi kuu;<br>
		kesä-yön on onni omanani,<br>
		kaskisavuun laaksot verhouu.<br>
		En ma iloitse, en sure, huokaa;<br>
		mutta <b>metsän tummuus</b> mulle tuokaa,<br>
		puunto pilven, johon päivä hukkuu,<br>
		siinto vaaran tuulisen, mi nukkuu,<br>
		tuoksut vanamon ja varjot veen;<br>
		niistä sydämeni laulun teen.
		</p>
		<p>
		Sulle laulan neiti, <i>kesäheinä</i>,<br>
		sydämeni suuri hiljaisuus,<br>
		uskontoni, soipa säveleinä,<br>
		tammenlehvä-seppel vehryt, uus.<br>
		En ma enää aja virvatulta,<br>
		onpa kädessäni onnen kulta;<br>
		pienentyy mun ympär’ elon piiri;<br>
		aika seisoo, nukkuu tuuliviiri;<br>
		edessäni hämäräinen tie<br>
		tuntemattomahan tupaan vie.
		</p>

	</body>  

</html>  